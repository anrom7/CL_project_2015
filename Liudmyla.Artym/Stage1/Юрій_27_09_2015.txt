Затягнули мене сьогодні мої в Cat Cafe Lviv. Хм...навіть не знаю, з чого почати...
Йшов туди і думав щось типу "звичайна розрекламована кафешка з двома-трьома облізлими нещасними котами, жахливим меню, поганим обслуговуванням і несмачною кухнею". Ага. А фіг то правда!!!! Обслуговування прекрасне, Котів не два-три, а просто тьма! І всі доглянуті, чистенькі, вичесані, і головне - адекватні! На моїх очах діти мнєдзгали одного котяру як тільки хтіли, а він мужньо терпів, але потім скористався, що діти на секунду відволіклись і втік. ))) Інтер`єр просто прекрасний! Для котів там все зроблено чудово, і що головне, коти та інтер`єр прекрасно доповнюють одне одного. Якщо ви йдете туди наїстися, то це можні зробити десь в іншому місці, як на мене. А якщо ви йдете туди відпочити, набратись позитиву та хороших вражень, поспілкуватися з братами нашими меншими - то вам саме туди! Не буду розповідати всього, не хочу бути героєм анекдоту "а убійца в етам фільме шафьор". Але я вийшов з того кафе і всю дорогу як придурок усміхався сам до себе ))) Купа приємних вражень, море позитиву, шквал хороших емоцій. не шкодую ані за жодною секундою, проведеною в Cat cafe, ані за жодною витраченою копійкою. Хто не був - обов`язково завітайте! Не пошкодуєте! Мяу )))
