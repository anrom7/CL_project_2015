Побувати в ньому вдалося одного разу, але мені він ДУЖЕ сподобався. 

Сподобався своєю оригінальністю, почуттям гумору й веселою атмосферою.

Виконаний в стилі 7-поверхового будинку сажотруса, власне який (сажотрус) і зустрічає вас на вході, розповідаючи львівські легенди. На даху теж є символічний сажотрус, кидаючи в трубу якого монетки, можна потренуватися у влучності. Також на даху є "літаюча машина", в якій можна посидіти) (мені вона нагадала машину  з "Гаррі Поттера").

В цілому, кожен поверх має свій стиль. Наприклад, бібліотека Львова і т. д.

Офіціанти теж підібрані під стиль закладу, неординарні.

Ціни досить демократичні, хоча залежать від того, що ви замовляєте. Якщо просто захочете випити пиво або каву зі штруделем, думаю, це буде вам по кишені. Ну, а якщо чогось такого, то, будь ласка, в меню і таке знайдеться. Назви страв теж дуже забавні, але я так по пам'яті не згадаю.

В цілому, дуже ексклюзивне місце, в якому хочеться побувати ще.