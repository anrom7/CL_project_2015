Характеристика дискурсу відгуків на основі відібраних відгуків
Предмет дослідження: «Львівська копальня кави» одна з найпопулярніших кав’ярень серед львів’ян та туристів і проаналізовано 24  різних відгуків, написаних  з травня по вересень 2015 року.
Потрібно визначити що ж таке дискурс, щоб з’ясувати  чи відібрані відгуки є ним.
Відгуки складались з декількох речень(«Доводилось відвідати цей ресторан декілька разів як з друзями, так і з коханою. Вперше мене трохи збаламутив цей чоловік при вході. Направду подумав, що не туди попав…»), пов’язані з використанням мови в соціальному контексті («Дуже гарний ресторан. Рекомендуємо всім.»), певним чином побудовані у формі діалогу («Щиро дякуємо за гостинність, щирість, культуру обслуговування та гарний інтер'єр). При написанні відгуків не існує усталених правил, які ж бо існують при написанні текстів художнього чи то публіцистичного характеру.
Дискурс (лат. discursus - міркування, промова) - в широкому значенні - те саме, що міркування. Однак сучасна філософська і логічна рефлексія над дискурсом виявила його особливості, котрі не зводять до звичайного міркування або мовлення.
Міркування як розумову-мовленнєву діяльність можна аналізувати, осмислювати в його абстрактному значенні, безвідносно до просторово-часових вимірів - соціокультурних, історичних, політичних й інших чинників. Суб'єкт міркування в логіці - абстрактна сутність, що дещо промовила, і ця промова вводиться в логічний континиум, у межах якого встановлюється значення істинності або хибності промови (немає значення, хто сказав "Я брешу" - в яку історичну епоху, яких поглядів дотримується цей суб'єкт тощо).
Головні особливості дискурсу - його раціональність, тобто він передбачає осмисленість, доцільність, чітку постановку проблем, котрі обговорюють, використання певних методів для обґрунтування певних тверджень, пошуку істини та ін. Дискурс постає особливою розумово-мовленнєвою діяльністю, що має логічно визначену структуру "мета - метод - результат". Мета визначає чітку спрямованість розумово-мовленнєвої діяльності суб'єктів, учасників дискурсу, тобто те, заради чого вони ведуть дискурс - пошук істини, розв'язання певних проблем, досягнення консенсусу і под.
Відгук можна вважати сукупністю лексичних одиниць, що перебувають між собою у смисловому зв’язку, несуть певний зміст і містять певний лексикон. Це все дає підстави вважати відібрані відгуки – дискурсом відгуків.


1.	Бацевич Ф. С. Нариси з лінгвістичної прагматики: [монографія] / Ф. С. Бацевич. – Львів: ПАІС, 2010. – 336 с.
2.	Поняття дискурсу в сучасному мовознавстві: визначення, структура, типологія [Електронний ресурс]. – Режим доступу: http://www.philology.kiev.ua/library/zagal/Studia_Linguistica_6_2/285_305.pdf
3.	Поняття дискурсу в сучасній лінгвістиці та лінгвістиці тексту [Електронний ресурс]. – Режим доступу: http://www.rusnauka.com/12_KPSN_2009/Philologia/44919.doc.htm

