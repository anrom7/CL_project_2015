"Гостинність" в ресторації Бачевських мене сьогодні прикро вразила. Зайшли з клієнтами - гостями Львова, які самі походять з-за кордону, а в нас роблять бізнес, на каву. Спочатку нас було троє і нас попросили сісти в центрі зали за столик для чотирьох. Ми зробили замовлення і повідомили офіціянтові,що ще 2 особи зараз приєднається до нас. Через пару секунд підійшла дівчина-швейцар і сказала,що 5 чоловік сидіти за столиком на 4-х не може. Це в ресторації категорично заборонено!! Всі інші столики чекали гостей і тому нам потрібно покинути цей заклад. Адміністратор,якого ми попросили покликати, сказав те саме. Гості і ми були в легкому шоці і за кілька хвилин з іншого закладу, де ми таки сіли на філіжанку кави, писали відгук на своїх сайтах про "гостинність" цієї ресторації до іноземних туристів. От якось так!