«Високий замок»... Вишуканий ресторан, чи пережитки минулого...? Цей пост зацікавить категорію осіб, яким по роду діяльності доводиться забезпечувати звуковий та музичний супровід різноманітних свят (банкети, корпоративи тощо...)
Здавалося б, візитівка рідного старого Львова у мальовничому закутку прекрасного парку, де, на перший погляд, віє лірикою та романтичним затишком. Та коли потрапляєш туди у рамках своєї роботи, відразу відчуваєш зневажливе ставлення усіх працівників, які в житті мабуть обділені добротою і даром ввічливого спілкування. Не дивно, адже так «ШЕФ» сказав... Такий порядок задиктовує прадавня «міліцейська» номенклатура, вплив якої відчувається до цих пір.
Усе це проявилося у тому, що для внесення у приміщення звукового обладнання було навмисно заблоковано центральні двері, щоб, так би мовити, не пошкодити оздоблення стін. Усе це можна зрозуміти, якби альтернативний метод не був би таким складним. Оскільки того разу мені довелося працювати в дуеті, то, як Ви розумієте, апаратуру ми носили удвох на 4-ий поверх аварійними сходами, що ведуть у підвал. Я ще нічого, а от тендітні жіночі плечі, яким від природи заборонені тягарі, змушені були немало вантажу переносити в той день, оскільки певні речі неможливо нести самому. Це своєрідний крик розпачу, я думаю однодумці та колеги по «цеху» зроблять для себе потрібний висновок та у вартість послуг на даному об'єкті включатимуть оплату роботи вантажників. А яка Ваша думка з цього приводу? Вдячний за увагу. Шануйтеся!!!